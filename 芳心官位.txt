官位太师、太傅、太保（三师）三师，天子所师法，无所总职，非其人则阙。
太尉、司徒、司空（三公）三公，佐天子理阴阳、平邦国，无所不统。亲王拜者不亲事，祭祀阙则摄。
尚书令一人，正二品，掌典领百官。其属有六尚书：一曰吏部，二曰户部，三曰礼部，四曰兵部，五曰刑部，六曰工部。
六尚书：兵部、吏部为前行，刑部、户部为中行，工部、礼部为后行.(吏部 尚书一人，正三品；侍郎二人，正四品上；郎中二人，正五品上；员外郎二人，从六品上。
户部尚书一人，正三品；侍郎二人，正四品下。掌天下土地、人民、钱谷之政、贡赋之差。礼部 尚书一人，正三品；侍郎一人，正四品下。掌礼仪、祭享、贡举之政。
兵部尚书一人，正三品；侍郎二人，正四品下。掌武选、地图、车马、甲械之政。刑部 尚书一人，正三品；侍郎一人，正四品下。掌律令、刑法、徒隶、按覆谳禁之政。
工部尚书一人，正三品；侍郎一人，正四品下。掌山泽、屯田、工匠、诸司公廨纸笔墨之事。)